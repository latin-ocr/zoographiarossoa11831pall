262 Ξ

ignaris equis depasta, intra paucas horas strangulatos enecat. Hinc
forte mortes equorum ad rivum Gorkaja, inter Cumam et Terecum
in mare caspium defluentem, quas variis causis et herbis hucusque
tribuebant observatores. Equi in Tauricam chersonesum ex aliis lo-
cis adducti hoc veneno saepius decipiuntur, et in enecatorum fauci-

bus adhuc haerentem herbam inveni.

137. EQUUS Hemionus. TARXXV.

E. cauda apice setosa, corpore lutescente, loro dorsali fusco.
Multis dauricus foecundus, Messerschm. MS.
Equus Hemionus, Pall. Nov. Com. Petrop. XIX. pag. 394.
tab. 7. Neue Nord. Beytr. II. pag. 1. tab. 1. itz'n.1H.
pag. 217. Gmeh‘n. syst. lin. I. pag. 210. Sp. 5.
Dshiklssetess Penn. hist. quadr. I. p. 4. η. 2.

Persis in Dauuria Stepnyi Kon (campestris equus). Mongolis
Dshiggetei (auritus). 'i angutis Ksching. Sinensibus Yo-to-the
(Mulus). Indis Ky'tsch-aerae.

Animal Equifero fere pulcrius, inauditae velocitatis et ferita-
tis, frequens in planitie alpina deserta, sub nomine Gobi‚ a finibus
Dauuriae nostrae usque ad Indos, inter juga montium altissima orien-
talis Asiae, vaga, gregibus saepe numerosis migrans, aestate et pe-
nuria pabuli ad deserta in finssbus Sibiriae, Argunum fl. et lacum
Dalai circum jacentia accedens, hucusque indomita, licet aliquoties
pulli capti et educati fuerunt. An unquam citra Imaum et altaicum
jugum occidentem versus excurrat, et an sit Hemionus Aristotelis et
Plinii, in suspenso relinquo. Descriptionem et historiam exactas
dedi in Novis Commentariis Petropolztanis hic ideo non repetenda&

Sola icon sit pro ornamento.

