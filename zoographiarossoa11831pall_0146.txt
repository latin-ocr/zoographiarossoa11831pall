116 =-—-·—···

sint, e quo vix prominent facies et pedes. Tempore, quum Comes
Petr. S chuvalo f piscaturam phocarum, propter oleum ad coriarias
officinas divendendum, sibi vindicaverat, ultra XX millia quotannis
in mari Caspio praesertim autumno, retibus pendulis 15 et ultra or-
gyarum, capiebantur, quorum excoctum oleum 20 hastulis per pon-
do et pelles 6 hastulis vaenibant. Hodie minus copiose. Callidae
sunt, et in mari venatorem non facile adpropinquant3 sed hominem
in scapha visum tamen diu sectantur, quasi mirabundae. Captae ho-
mini facile adsuescunt, imo familiares fere evadunt. Vivas domi
habui, quae ultra 8 hebdomadas, sine insigni decremento saginae
vel virium, absolutam inediam patienter tolerarunt, et dissectae ad-
huc adipem trium digitorum crassitie, et intestina muco referta exhi-
buerunt. —- Pelles Phocae caninae mire diversae et variegatae, ad
viliores usus plebis, ocreas, subpedalia, operimenta cistarum et man-
ticas adhibentur. Lamuti, Coraeci et Camtschadali phocarum pelles
in acervum compactas putrescere sinunt, ut pilus defluat, dein in
sacci formam consuunt et corticem Alni alpinae comminutum et aquae
incoctum infundunt, tumque hos saccos agitant et ligneis clavis tun·
dunt, ut color corticis rufus totas penetret et exsudet, unde pulcher-
rimae evadunt. Archangelopolitani catulorum pelles cum villo pul-
cherrime tingunt nigro colore et in urbes divendunt pro consuendis
ocreis et calceamentis hybernis.

Nota. 1. Varietates Ph. caninae etiamnum curatius persequi
necesse est. Certe et in mari Europam alluente, multoque magis
in orientali oceano, magna est suspicio, plures esse species, quae
ob similitudinem summam formae et magnitudinem aequalem pro
varietatibus habitae sunt. Balthicae vulgatissimae, ut et e mari albo
adlatae, pallido· lutescunt, in dorso lituris et maculis variis consper-

sae plerumque tripedalem magnitudinem non excedunt. Caspicae

