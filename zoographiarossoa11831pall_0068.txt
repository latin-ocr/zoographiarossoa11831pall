38 --·-

attoniti sunt, ut neque capta in iisdem foveis animalia adoriantur,
nec venatorem impugnent. Captos juniores habui, qui statim manu
tractari poterant. Occiditur variis modis, bolis praesertim butyraceis,
sublimato mercurio repletis, vel farciminibus lactis vel carnis nuce
vomica infectae, quae involuta pelli animalis et defossa prius sermen-
tare vel butyro assari debent. Singularem praesertim modum Tscliuk-
tschis usitatum, in spiram convolutas ligulas acutas, glacie obductas
et dein butyro obvolutas in palo exponendi, quae intra ventriculum
lupi vinculo solutae explicantur et ventriculi latera cum summo ani-
mahs dolore intrinsecus fodiunt, ut fugere nequeat, descripsi in Col-
lectione Neue Nord. Beytraege‘ vol. ult. Cosacci in Camtschatca etiam
hamos ferreos, carne inescatos circa domus altius suspendunt, quibus
assultantes lupi saepe e maxilla suspensi capiuntur, Secundum me-
dicinam Calmuccorum, lingua Lupi prodest ad inflammationes lin·
guae. -— Ad orientalem Oceanum ardore praedae saepe in glaciem
littoribus adpulsam excurrunt, cumque ea procellis abrepti, in insulas
et ipsam Americam transferuntur. Sic in Curilis insulis rarius, tan-

quam transfuga transit. Quotannis etiam per glaciem freti Tschukt-
schici in Americam horsum vorsum migrant.

No t. V arietas tota nigra, in Rossia rarissima, circa Kamam fl. et
in Sibiria, praesertim orientali frequens, quam saepius vivam vidi,
et Mosquae in theriotrophaeo villae Kuskova Nobiliss. Comitis Sche-
remetef integram familiam, e Lupo nigro et cane prognatam, Lupo
similiorem, in cujus nurnero etiam natum fuit Hybridum ex albido
Lupi colore, ferocia simile, sed figura magis canina. Conf. Neue Nord.
Beytr. vol. V. p. 255. Irides in Lupis nigris cinereo-albicantes.
Vidi pellem Lupi nigri Ircutiae, tractu subtus inde a gula longitudi-
nali albo, villo laxo in dorso, caeterum tenui, et cauda fere dep-lli,

