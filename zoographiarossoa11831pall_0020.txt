'xiv

commendet, naturalia genera discerpunt ac distrahunt. Contra
si methodo naturali excolendae primario inhaesissent methodorum
artifices et saltem genera naturalia, complexu similitudinum,
non minutis differentiis determinanda et aequabilitate discrimi-
num dijudicanda, non discerpsissent. artificialibus et saepe pueri-
libus synopseos adamatae terminis adamantes, non adeo in nomi-
nibus hodie laboraretur.

In disponendo hoc opere Ordinem secutus sum naturalem,
quem etiam Ill. innnaeus tacite agnovit, antiquiorum Zoologo-
rum vestigiis insistens, ubi potuit. Hujus quidem methodi defini-
tiones ordinum adeo determinatae praestari non possunt3 quis e-
nim talibus adeo multiformis et variae Naturae producta adstringe·
re possit? quae non aphoristicis et scholasticis definitionibus cir-
cumscriptas, sed pulcherrima affinitatum serie continuatae, justis-
que, ab aequo et experto Zoologo dijudicandis intervallis de·-
signatas divissiones observatori offert. Attamen ordines satis de-
terminatos praestitisse mihi videor, et genera aequo, nifallor,
iudicio construxi, a subtilitate in distinguendo semper alienus;
nec opinionibus novandi¹ studiosorum judicium submittens. Arti-
ficialia enim sunt Systemata, quae Ill. Buffom‘o, aliisque a
methodo in naturali scientia alienis, scommatum haud parce
in'hodiernos Naturae scrutatores effusorum materiam praesertim
praebuerunt, dum ipsi sublimiora affectantes naturalis ordinis evi-
dentiae et deliciis sese subtrahere nequeunt, taciteque naturae

nutui dant manus.

