bus furvo—fuscae. Americanae etiam subrufescunt, et subtus album
colorem vix ulla flavedine temeratum praeferunt. Habitat autem Er·
mineum in sylvis pariter et apricis campis, nec non circa aquas, in
quibus etiam praedam non illibenter quaerit, optime natans. Nidu-
Zatur pariter in cuniculis sub terra (murinis forte, bello partis), et
in arboribus cavis. Inveni talem in trunco putridae arboris parvo
ostio perviae, variis loculamentis arte quadam elaboratum nidum, in
cujus uno loculo Sorices et Mures integri coacervati, duo alii ex
adverso invicem siti pellibus murinis cum relicta cauda et pedibus
strati, quorum quilibet in foetidissimo hocce nido continebat (initio
Maji) catulos duos, ante 10 vel 12 forte dies natos, supra cineritios,
subtus albos. Mater tunc adhuc erat (in orientali Sibiria) habitu
hyberno. Excrementa catulorum non egesta. Clamor eorum felis
neonatae aemulus, sed adultis rarus, Ratti vel passeris capti aemulus,
qualis et in Μ. Gale. Mater e vicinia nidi non facile discedit et
appropinquantem hominem dolose abducit tandemque raptis catulis
diu sequitur, desiderio prolis. Notissimum caeteroquin: Ermineum.
e paucis esse animalibus, quae hyeme ingruente albo vellere induun-
tur. Autumno scilicet hybernum vellus plane candidum et laxius
excrescit in locum defluentis tunc aestivi tenuissimi, cujus color per
totam superam faciem est fusco-rufescens. Denuo vere ingruente et
succrescente iterum aestivo pilo, sensim defluit hybernus, et primo
quidem secundum spinam dorsi, unde tunc animal variegatum modo
continuam fasciam, modo maculas dor-sales aestivi coloris exhibet.
Accidit hocin calidioribus, v. gr. ad mare Caspium, jam mense
Martio, in Sibiria vix ante Maji medium vel finem. Probabilem

hujus phaenomeni explicationem alibi dedi (⁹³). Est autem admodum

(⁴) Novae Specirs ‚Qttadrzaepca'mn c Clirium ordine in a’escr. LeporIS variabilis.

