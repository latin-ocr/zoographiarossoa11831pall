Σ 265

suluisset? Descriptionem accuratam Onagri vid. in locis a me cita<
tis; Icones autem hic repetere visum est coloribus illustratas.

78. Muli atque Hinm' apud nos produci haud solent, et Judaei
atque Tatari lege mosaica prohibitum putant hybrida elicere ani-
mali. Sinenses mercatores adducunt sccum Hinnos, magnitudine in-
ter parvos equos et asinum domesticum media, cursu celerrimos,
cauda equina, auribus mediocribus, variorum colorum. — Mulos ex
equa posse generari jam Plinius e Graecorum monumentis prodidit
et hinnum appellari quod ex ea copula nascitur (hist. nat. lzb. VIII. c. 69.)
nunc et mulos ex equa, et equum asinumque e mula foecundos esse

confirmata res est, et proles forma ad potiorem parentem redit.

XXX S U h„ S

Suilli generis unica tantum species per omnem Europam et
Asiam borealiorem spontanea est, Europaeis praecipue domestica
facta, quandoquidem asiaticae gentes pleraeque, tam Mahometani‚
quam idololatrae, praeter Mongolicam gentem et Sinas, ab esu car-
nis suillae abstinent, Pro diversa autem specie ponendam esse puto
Suem indicum, apud nos minus adhuc vulgarem, a Sinis in Sibiriam‚
et nunc etiam ex Anglia in occidentales Rossiae regiones introduc-
tam, quae tota forma a vulgari specie satis differt, quamvis cum

illa facile generet.
139. S U S europaeus.
S. dorso setis cristato, cauda retorta setosa.
Sus vulgaris auctorum, Gesner. quadr. p. 982. Raj. quad-r.

pag. 92.
Sus Scrofa, Lin. syst. XII. I. p. 102. sp. 1. exclusa variet γ.

34

