444 Ξ

Nota. [rides in pullis coerulescenteS. Anus huic avi fere in
medio abdominis: an ideo et propter molem ventriculi incubatui
inepta? Ventriculus plerumque coleoptrorum reliquiis farctus, maxi-
mus. Intestinum 16“. 6‘''. Pondus avis plus minus unciarum qua*

tuor cum dimidia esse solet.

xvii. TURoi.

In certarum proventu baccarum quaerenda videtur ratio, quare
complures Turdorum species sibi proprias vindicat Sibiria maxime
orientalis et alpestres ejus regiones3 quemadmodum et. aliquae, in
Europa vulgares, ulteriori Sibiriae desunt ·, propter Visci defectum.

Hae praesertim aves, quae integras baccas gluttiunt neque ventriculo

triturant, plantarum variarum sunt disseminatrices, ut viscum, Juni- ‚

peros, crataeg08‚ caet. Sic et Numenius Empetrum, Grues Oxycoc-
cum et Arbutos. Plures adhuc, quam hic scripsi, Turdorum species
apud nos dari ideo non dubito, quod huic generi in densissimis et
remotissimis sylvarum atque nemorum delitescere, neque venatorem
facile admittere solemne est. Imo quas describo novae, in laryce-
tis alpinis Dauuriae observatae, forte nunquam in conspectum meum
venissent, si non in mediis sylvis, tempore migrationis avium, nive
obrutus haesissem, ubi illas, jam ex austro advenas, ad sparsum in
nive cum granulis pulverem, fames cum aliis sylvestribus aviculis,
alias raro conspiciendis compulisset, et sic occidendi illas occasio-
nem praebuisset. Nulla autem Turdorum americanorum species a

C'acesbaeo delineata cum nostris convenit.
85. TURD US Oriolus.

T. flavus, rostro rubicundo, artubus nigris.
Oriolus, Picus nidum suspendens et Gulbula antiquiorum,
Wzllughb. ornith. p. 147. tab. 36. bona.

