304 -·“

Avi—U M.

oRDo Ι.

PRAEPETES.

1.STRYGES.

Tenebrarum amantes Stryges‚ propter latebras in alpestribus
sylvaticisque desertis magis inaccessas et noctivagum vitae genus,
pauciores per Russiam atque Sibiriam Rapacibus diurnis videntur; et
tamen ubique vere copiosiores esse, quam in Europaeis regionibUS‚
suadet specierum apud nos multitudo, copiosum e murini generis
animalculis pabulum, et quod in campestribus regionibus, ubi an-
gusti sylvularum tractus fluentum ripas concomitantium latebras mi-
nus extensas offerunt et reliqua regio magis patet, insolita ubique
individuorum copia occurrunt.

Inter Rapaces hoc genus ideo facilius digeritur, quod species
ejus constantes, varietatibus vix contemeratae, neque secundum aeta-
tem, ut Falcones‚ mutabiles, descriptiones firmas et omnibus indi-
viduis consentaneas permittunt. Similitudo tamen colorum et pictu-
rae in speciebus multis, difficiliorem olim solis verbis adumbratio-
nem reddebat, unde auctorum antiquiorum synonyma confundentes
passim fluctuarunt recentiores. In recentissimis vero Ichnographis
jam non amplius laboramus et si praeter colores, structura aurium,
remigum serratarum numerus, alique semper observata fuissent, etiam

sine iconismis species constarent. Quae ego ad species synonyma

