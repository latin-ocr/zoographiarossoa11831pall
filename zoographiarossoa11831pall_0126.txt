95 Ξ

arctoas regiones. Capitur propter pelles elegantissimas, quae, licet
tenerae, in pelliceas vestes consutae diu durant et sunt candidiores
Ermineis. Magis familiaris, quam Ermineum, ad domos libenter
accedit, inque domibus et promtuariis hospitatur, magno hominum
emolumento, quia mures radicitus destruit, imo Rattos in latibulis
suis debellat. In cavea nutrita homini cito adsuescit, nec tamen
mordacem naturam exuit, 'et praesertim famelica perquam irascibi-
lis et inquieta vagatum saturata dormit. Est autem voracissima, ut
Ermineum, et facile per diem pondus seipso majus devorat. Imo
nec consanguineorum animalium, nedum Putorii‚ carnes respuit, uti
nec Ermineum, quod famis atque sitis est patiens. Est autem, quam
hoc, magis siticulosa et crebro potat lambendo, ut feles. Cum hu-
mefecit pedes vel vellus, lambendo, et in nido se volutando purgat.
convoluta cubat. Sedet, praesertim comedens, contracto in arcum
trunco.— Morsus ejus dolorificus, non tamen, ut perhibetur, noci-
vus. Attamen virulentiam subesse indicat subita mors murium a
morsu levi. Nidulatur et parit instar Erminei. In eo quoque simile
est, quod hyemale vellus plane candidum induat, unde variorum
apud Suecos hallucinationes, hyemalem habitu pro diversa specie
describentium. Altae in Sibiria a Novembris initio hyberno habitu
Mustelae in calido hypocausto jam ultimis diebus Decembris gryseo-
fuscum aestivum pilum induebant, defluente in dorso sensim hyber-
no. In campis autem tardius hoc fit. Hyemalem candorem induunt
versus hyemem3 in australibus etiam Caucasi (quippe alpestri situ)
Cel. Gizldenstaedt exeunte jam Octobri observavit albam, pilis
raris rufescentibus. In Sibiria saepe albescunt jam Septembri, fre-
quentius versus Novembrim. Itineratores tamen, qui in Persia fuere,
ibi non albescere prodiderunt, quamvis id ibi accidat Ermieeo. Ne-

que in Chersoneso taurica tepida hyeme Mustelam albam fuisse ob-

