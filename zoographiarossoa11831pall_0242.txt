 

magnas ambages in circulum euntes. Fluvios majores plerumque
eodem quotannis loco tranant, solitos tramites sequendo, qui ideo
fossae instar pedibus excavati cernuntur. Sic Anadyr, Indigirkam,
Janam, Kovymam, Lunam, Olenek‚ Jeniseam, Obum trajiciunt, et
in eo trajectu multi a venatoribus scapha vectis, in medio alveo,
hastis conficiuntur nisi fortuna dederit, ut adhuc glacies pontem
praebeat. Migrant autem vere, distinctis agminibus, primo foemi-
nae cum hinnulis, et paulo post mares adulti. Capinntur alias etiam
a Jucagiris magnis retibus loreis dealbatis in nive statutis, in quos
clamore et canibus, quos admodum timent, compelluntur, vel la.-
queis inter arbores suspensiS‚ variisque dolis aliis. Inimicos praeser-
tim habent Ursos et Gulones, qui iis dolo insiliunt, Lupos et ut fer-
tur etiam Erminenm, quod in aurem dicitur irrepere, ut Aleibus. ·-
De Tarando Lapponico egerunt multi, ante omnes eximie Ill. Lin-
naeus, sed nemo fusius ante me (ss) de Sibiricis scripserat3 et quan-
doquidem hi magnitudine multum excedant lapponicos, et hic in
vera speciei patria videntur esse, non inutile fore credidi adjicere
Obensis varietatis cujus Iconem Ill. Schrebero communicavi, de·
scriptionem et mensuras.

Descr. Magnitudo infra Elaphum sibiricum‚ adeoque in hoc
genere tertiae magnitudinis. Capitis forma et situ, brevitate colli,
trunco strigosiore et crassiore, pedibus robustis cursoriis proximus
Alci, imo similior vitulo, quam Cervo. Caput majusculum, fronte
planiuscula‚ rostro crasso, obtuso: nasus vitulinus latus, totus pilo·
sus, naribus distantibus magnis, oblongis, antrorsum patulis, margi-
ne crasso toto pilosis.-—- Labia oris crassa, laxa, margine nudo fusco
grandinoso, versus buccas papillis conicis hirta. Dentes in suo ge-

(*) Stralsundisches Magasin, ιν. Theil p, 390. seq.

