270 -...--..,““·

uitalis tumore per plures dies cohaerente cum femina. Matres cum
catulis in glacie praesertim cubant. Descendunt rarius per Beringii
fretum usque ad ostium fluvii Anadyr et promontorium Caraga,
sed rarissimo exemplo usque ad Canitschatcae littora versus austrum
procedunt. Supra promontorium Americae Alaeska insulae quaedam
a Rosmari frequentia Morshewyl cognominatae. In siccum exituri
praesertim dentibus exsertis corpus promovent, quo non raro fran— ¹
guntur, ideoque passim in littoribus a Rosmaro frequentatis colli-
guntur. Ob durissimum corium hastis configuntur difficillime, nec
nisi quum corpus protrahunt, cubantibus vix vulnerabili corpore.
In mari non sine periculo oppugnantur, quippe ferociter dentibus
navigia adoriuntur. Coria Tschuktschis ad scaphas, carnes in ci—
bum adhibentur, sed dicuntur esse durae et coerulescentis coloris
adeps vero sapidissima. In ventriculis dicuntur inveniri limaces,
quos avide comedunt Tschuktschi. Praecipua ex iis praeda sunt
dentes exserti, ebore duriores, intus punctis subpellucidis variolosi,
e quibus opera tornatilia varia; maximi pondere viginti librarum sin-
guli. Medulla illa variolosa Rossice Shedra vocatur, sed major pars
pulcherrimae albedinis· Coria pro loris curriculariis, dentes pro ebo-
re venduntur. Coraeci e loris retia conficiunt balacnis capiendis,
Os priapi Rossis rasum pro remedio domestico ad stranguriam, imo
ad Gonorrhoeam3 ad acunenda tela Correcis et Tscliuktschis usita-
tum, quae periculose vulnerant, dum osseum acumen in vulnere fa-
cile diffringitur.

Nota 1. In Rosmaro, quem vidi et cujus iconem addo: den-¹
tes eburnei mediocres, primores nulli, molares obtusi parvi, in infe-
ri‘ore maxilla utrinque quatuor, in superiore tres, cum parvo tamen
in sinistro latere accessorio. Pedes breves, omnes pentadactyli, di-
gitis corio connatis, antici extimo lobo longiore, postici retro pro·

